---
title: Клуб RSS
date: 2023-04-14 21:02:46 +03:00
rss_only: true
---

Привіт світ. Сьогодні я хочу розповісти про справжнє <em>таємне товариство</em>.

Я користуюсь RSS-агрегатором, а саме консольною програмою [NewsBeuter][2]. Колись у ньому я читав останні публікації в блозі одного цікавого веб-розробника і в одному з постів побачив примітку, щось типу: «цей пост призначено лише для читачів каналу RSS». Так я вперше дізнався про існування Клубу RSS.

Власне, варто почати зі [статті автора ідеї Клубу RSS][1]{:hreflang="en"} (англійською). Автор ідеї, Дейв Руперт, розказує в своїй публікації про те, що це таке і навіщо він це придумав. Також у нього там є приклади коду, як це зробити в Jekyll.

Не буду перекладати всю статтю автора, тільки найголовніше:

 - перше правило Клубу RSS: нікому не розповідайте про Клуб RSS;
 - друге правило Клубу RSS: не публікуйте посилання на ці сторінки в соцмережах;
 - третє правило Клубу RSS: створюйте щось цінне.

Сьогодні я вирішив зробити в цьому блозі перший пост, який буде видно тільки в RSS; саме його ви читаєте зараз. На цей пост нема посилання з титульної сторінки, а також у посиланнях «попередній пост» / «наступний пост».

Але, при бажанні, потрапити сюди через сайт дуже просто: просто перейдіть на посилання «RSS» внизу сторінки (так, [завдяки XSLT][3] можна переглядати RSS у браузері).

Я не знаю, як часто і з якою метою я буду писати щось подібне. Подивимось.

[1]: https://daverupert.com/2018/01/welcome-to-rss-club/
[2]: https://en.wikipedia.org/wiki/Newsbeuter
[3]: /2021/12/18/rss-xslt.html
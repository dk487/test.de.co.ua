---
title: Клуб <abbr>RSS</abbr>
date: 2023-04-14 21:02:46 +03:00
mtime: 2023-11-08 04:39:34 +02:00
rss_only: true
---

Привіт світ. Сьогодні я хочу розповісти про справжнє <em>таємне товариство</em>.

Я користу́юсь <abbr>RSS</abbr>-агрега́тором, а саме консо́льною програмою [NewsBeuter][2]. Колись у ньому я читав останні публікації в блозі одного цікавого веб-розро́бника і в одному з пості́в побачив примітку, щось типу: «цей пост призначено лише для читачів каналу <abbr>RSS</abbr>». Так я вперше дізнався про існування Клубу <abbr>RSS</abbr>.

Власне, варто почати зі [статті автора ідеї Клубу <abbr>RSS</abbr>][1]{:hreflang="en"} (англійською). Автор ідеї, Дейв Руперт, розказує в своїй публікації про те, що це таке і навіщо він це придумав. Також у нього там є приклади коду, як це зробити в Jekyll.

Не буду перекладати всю статтю автора, тільки найголовніше:

 - перше правило Клубу <abbr>RSS</abbr>: нікому не розповіда́йте про Клуб <abbr>RSS</abbr>;
 - друге правило Клубу <abbr>RSS</abbr>: не публікуйте посилання на ці сторінки в соцмережах;
 - третє правило Клубу <abbr>RSS</abbr>: створюйте щось цінне.

Сьогодні я вирішив зробити в цьому блозі перший пост, який буде видно тільки в <abbr>RSS</abbr>; саме його ви чита́єте зараз. На цей пост нема посилання з титульної сторінки, а також у посиланнях «попередній пост» / «наступний пост».

Але, при бажанні, потрапити сюди через сайт дуже просто: просто перейдіть на посилання «<abbr>RSS</abbr>» внизу сторінки (так, [завдяки <abbr>XSLT</abbr>][3] можна переглядати <abbr>RSS</abbr> у браузері).

Я не знаю, як часто і з якою метою я буду писати щось подібне. Поди́вимось.

[1]: https://daverupert.com/2018/01/welcome-to-rss-club/
[2]: https://en.wikipedia.org/wiki/Newsbeuter
[3]: /2021/12/18/rss-xslt.html

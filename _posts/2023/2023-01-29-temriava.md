---
title: Темрява
date: 2023-01-29 19:09:20 +02:00
---

Чув вже кілька разів від різних людей, що під час відключень електроенергії їх найбільше пригнічує саме темрява.

Мені з цим пощастило. Я майже щоразу якоюсь частиною душі сприймаю відключення світла як пригоду. Ну, от те, що неможливо користуватися побутовою технікою — так, це дійсно незручно. А сама по собі темрява? Пфф. У темряві будинок перетворюється на таємничу печеру. Все стає інакшим. Прикольно.

Цей пост було написано під час відсутності електрики.

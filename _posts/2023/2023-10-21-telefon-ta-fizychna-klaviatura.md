---
title: Телефон та фізична клавіатура
date: 2023-10-21 02:07:26 +03:00
mtime: 2023-11-08 01:43:18 +02:00
---

Привіт світ! Я друкую цей пост за допомогою своєї гучної механічної клавіатури, що підключена до телефону через роз'єм <abbr lang="en">OTG</abbr>.

Дуже дивні відчуття.

Спочатку я спробував підключити одну тільки мишку (якусь дешеву дротову́). Прикольно, стало значно легше попада́ти в потрібний піксель. Для <abbr lang="en">VNC</abbr> чи <abbr lang="en">RDP</abbr> це дуже корисно.

Потім я підключи́в якийсь просте́цький комплект з бездротово́ї мишки і клавіатури. Непогано.

Тепер спробував підключити тільки клавіатуру, цього разу механіку з <span lang="en">Chery MX Blue</span>. Дуже вражає. Тільки якось складно з перемика́нням розкладки, бо я дуже звик перемика́ти по <kbd>Caps</kbd>, а не через якусь фігню́ типу <kbd>Ctrl</kbd><kbd>Space</kbd>. І швидкість повто́рення, коли я ганя́ю курсор стрілками, теж дуже незвична, дуже низька.

Але все одно, відчуття під час сліпого набору на Android фантастичні.

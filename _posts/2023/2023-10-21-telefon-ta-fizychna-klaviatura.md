---
title: Телефон та фізична клавіатура
date: 2023-10-21 02:07:26 +03:00
---

Привіт світ! Я друкую цей пост за допомогою своєї гучної механічної клавіатури, що підключена до телефону через роз'єм OTG.

Дуже дивні відчуття.

Спочатку я спробував підключити одну тільки мишку (якусь дешеву дротову). Прикольно, стало значно легше попадати в потрібний піксель. Для VNC чи RDP це дуже корисно.

Потім я підключив якийсь простецький комплект з бездротової мишки і клавіатури. Непогано.

Тепер спробував підключити тільки клавіатуру, цього разу механіку з Chery MX Blue. Дуже вражає. Тільки якось складно з перемиканням розкладки, бо я дуже звик перемикати по Caps, а не через якусь фігню типу Ctrl-Space. І швидкість повторення, коли я ганяю курсор стрілками, теж дуже незвична, дуже низька.

Але все одно, відчуття під час сліпого набору на Android фантастичні.

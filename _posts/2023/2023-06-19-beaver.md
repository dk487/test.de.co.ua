---
title: Про Бобра
date: 2023-06-19 23:15:36 +03:00
mtime: 2023-11-08 03:51:38 +02:00
---

Є на <abbr lang="en" title="Developers Org UA">DOU</abbr> один відомий персонаж [Beaver Green][1].

Хоча за псевдонімом може ховатися будь-хто, але Бобер — вельми яскравий персонаж, у нього на <abbr lang="en">DOU</abbr> вісім тищ коментарів, він багато розповідав про свій світогляд, свою мотивацію і все таке.

Бобер писав, що він теоретично підпадає під мобілізацію, але має погане здоров'я, не має мотивації і не має військового досвіду. (Ну, нині таких чимало). Все це він описував теж досить детально, хоча без подробиць, за якими його можна деанонімізува́ти.

Деякий час тому Бобер зібрався виїхати за кордон, попри заборону виїзду, про що теж розповідав на <abbr lang="en">DOU</abbr>. Багато хто вважав його план сумнівним, якщо взагалі реальним.

І [ось що][2] було далі.

> _Stepan Kunziv:_ <br>
> А тим часом від Бобра вже 7 днів жодного коментаря.

> _Beaver Green:_<br>
> Коротко — переїхав. Усе добре. Кому не в падлу читати лонгрі́д — стаття на модера́ції.

> _Ян Матош:_<br>
> Стаття напевно не пройде модера́цію. це ж доу) про таке не можна говорити тут)

> _Beaver Green:_<br>
> Нажа́ль саме так. Але насправді — набагато гірше. Ця стаття була написана дуже відверто та емоційно — на одному диханні. Відразу ж з’явився напис що стаття відпра́влена на модера́цію.
>
> Але через деякій час вона просто зникла! Так само, як іноді зникають люди у тоталітарних країнах. Вчора був — сьогодні навіть на фо́то замалюва́ли.
>
> Жодного пояснення, жодного листа. Але найголовніше — я не очікував такої підлості і не зберіг оригінальний текст. Навіть якщо статтю відхилили — у цивілізованих країнах її мали б поверну́ти (наприклад у листі).
>
> Мені дуже прикро і оги́дно, що ДОУ, який колись починав як вільна тусовка ІТшників — зараз став «кишеньковим» ЗМІ. Така ціна успіху — запро́шуєш у гості міністрів, запро́шуй і цензорів.
>
> Єдине що зігріває — нарешті усе це дику́нство — для мене позаду.

Я утри́маюся від висновків. Просто вважаю за необхідне скопіпа́стити в свій блоґ, поки не зникло.

[1]: https://dou.ua/users/beavergreen/
[2]: https://dou.ua/forums/topic/43697/#2641514

---
title: Привіт, Kubuntu!
date: 2023-10-16 00:49:59 +00:00
---

Просто так по приколу запустив з флешки Kubuntu. Багато думав.

Колись давно, у позаминулому житті, я користувався KDE. Мені було тут зручно і комфортно. Я писав код в Kate, слухав музику в JuK та Amarok, читав пошту в KMail, моїм основним файловим менеджером був Krusader. Неймовірно, але колись Konqueror був моїм основним браузером.

Я застав KDE 2, я обожнював KDE 3, і з деякими сумнівами я прийняв KDE 4. Читав KDE Commit-Digest, слідкував за новими розробками, був у курсі всієї фігні, користувався всіма можливими фічами.

Мій десктоп завжди сяяв.

Якось так сталося, що нині у мене аскетична система з Fluxbox та urxvt. Левова частина конфігурації не змінюється вже десятки років. Більшість потрібного мені софта живе у консолі. Усе це (ну окрім браузера) можна використовувати на дуже антикварному залізі без проблем і навіть без гальм. Ніщо не сяє, все функціонально.

![Знімок екрану Kubuntu](/uploads/2023_kubuntu.png)

Але як же кльово виглядає KDE!

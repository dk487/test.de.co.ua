---
title: Привіт, <span lang="en">Kubuntu</span>!
date: 2023-10-16 00:49:59 +00:00
mtime: 2023-11-13 04:22:47 +02:00
opengraph: uploads/2023_kubuntu_og.jpg
---

Просто так по прико́лу запустив з флешки <span lang="en">Kubuntu</span>. Багато думав.

Колись давно, у позаминулому житті, я користувався <abbr lang="en">KDE</abbr>. Мені було тут зручно і комфортно. Я писав код в Kate, слухав музику в JuK та Amarok, читав пошту в KMail, моїм основним файловим менеджером був Krusader. Неймовірно, але колись Konqueror був моїм основним браузером.

Я застав <abbr lang="en">KDE</abbr>&nbsp;2, я обожнював <abbr lang="en">KDE</abbr>&nbsp;3, і з деякими сумнівами я прийняв <abbr lang="en">KDE</abbr>&nbsp;4. Читав <span lang="en"><abbr>KDE</abbr> Commit-Digest</span>, слідкував за новими розро́бками, був у курсі всієї фігні́, користувався всіма можливими фічами.

Мій десктоп завжди ся́яв.

Якось так сталося, що нині у мене аскетична система з Fluxbox та <abbr lang="en">urxvt</abbr>. Левова частина конфігурації не змінюється вже десятки років. Більшість потрібного мені софта́ живе у консолі. Усе це (ну окрім браузера) можна використовувати на дуже антиква́рному залізі без проблем і навіть без гальм. Ніщо не сяє, все функціонально.

[![Знімок екрану Kubuntu](/uploads/2023_kubuntu.png)](/uploads/2023_kubuntu.png)

Але як же кльово виглядає <abbr lang="en">KDE</abbr>!

_Оновлення від 13 листопада, 4:16:_ ще раз завантажився з флешки, щоб зацінити, що тут як.

Цього разу я пишу цей рядок тексту у канонічному редакторі Kate, а не в якомусь VSCode (хоч який би VSCode не був гламурний). Паралельно запускаю `jekyll serve` і дивлюся, що до чого.

А ще я взяв цей скріншот і кропнув його для OpenGraph, і зробив це не вручну в консолі за допомогою ImageMagick, і не у звичному редакторі Gimp, а у самому KDEшному редакторі Krita. Здається, це вперше я використовую Krita за останні 10+ років. Незвично, але все зрозуміло.

Дуже дивні відчуття.

---
title: Charlie Foxtrot
title_lang: en
date: 2023-09-30 23:42:04 +03:00
mtime: 2023-11-08 02:23:42 +02:00
---

Вчора ввечорі мій основний ноутбук [вийшов з ладу][1], і це дуже неприємно. Але це був лише початок.

Сьогодні вранці <abbr>ДБЖ</abbr> сказав, що більше не працюватиме зі старою батареєю. Од березня 2012, коли я його купив, це буде не перша заміна батареї. Майже планова операція. Але. Але.

Але на цьому <abbr>ДБЖ</abbr> працює роутер і домашній сервер. Треба кудись тягнути якісь подо́вжувачи, тимчасово щось змінювати в схемі підключення, лізти під стіл, розпу́тувати кубло з проводі́в. Бррр. Роутер якось з матюками перепідключи́в до іншої розетки, а сервер поки облишив як є, бо там треба не тільки подо́вжувач.

От курва.


## Шо то є

У ме́не є бекапи найважливіших даних. Та деякі окремі крихти (комі́ти за останні три дні) у бекап не потрапили. Не фата́льно, але дуже незручно. І крім важливих даних повно такого, що наче хлам, але теж не хотілося б втрачати.

Дуже сподіваюся, що вдасться відновити дані з <abbr lang="en">SSD</abbr>.

Треба шукати сервіс. Ох.


## Шо далі

Мені потрібно зробити рефа́кторінг того, як я зберіга́ю дані в домашньому каталозі. Зокрема, _час наспів_ остаточно завершити перехід з Subversion на Git.

Також потрібно змінити мій підхід до питання бекапів. Класичні бекапи то є добре, але треба ще краще. І, звісно, без компромісів в питаннях безпеки. Було б до біса просто і тупо покласти свої файли у незашифрованому вигляді на віртуа́лку в <abbr lang="en">AWS</abbr> / <abbr lang="en">GCE</abbr> / <span lanf="en">Azure</span> (тобто насправді в Hetzner, але яка різниця).

[1]: /2023/09/29/noutbuk-vyishov-z-ladu.html

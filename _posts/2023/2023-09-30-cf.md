---
title: Charlie Foxtrot
title_lang: en
date: 2023-09-30 23:42:04 +03:00
---

Вчора ввечорі мій основний ноутбук [вийшов з ладу][1], і це дуже неприємно. Але це був лише початок.

Сьогодні вранці <abbr>ДБЖ</abbr> сказав, що більше не працюватиме зі старою батареєю. Од березня 2012, коли я його купив, це буде не перша заміна батареї. Майже планова операція. Але. Але.

Але на цьому <abbr>ДБЖ</abbr> працює роутер і домашній сервер. Треба кудись тягнути якісь подовжувачи, тимчасово щось змінювати в схемі підключення, лізти під стіл, розпутувати кубло з проводів. Бррр. Роутер якось з матюками перепідключив до іншої розетки, а сервер поки облишив як є, бо там треба не тільки подовжувач.

От курва.


## Шо то є

У мене є бекапи найважливіших даних. Та деякі окремі крихти (коміти за остані три дні) у бекап не потрапили. Не фатально, але дуже незручно. І крім важливих даних повно такого, що наче хлам, але теж не хотілося б втрачати.

Дуже сподіваюся, що вдасться відновити дані з SSD.

Треба шукати сервіс. Ох.


## Шо далі

Мені потрібно зробити рефакторінг того, як я зберігаю дані в домашньому каталозі. Зокрема, _час наспів_ остаточно завершити перехід з Subversion на Git.

Також потрібно змінити мій підхід до питання бекапів. Класичні бекапи то є добре, але треба ще краще. І, звісно, без компромісів в питаннях безпеки. Було б до біса просто і тупо покласти свої файли у незашифрованому вигляді на віртуалку в AWS / GCE / Azure (тобто насправді в Hetzner, але яка різниця).

[1]: /2023/09/29/noutbuk-vyishov-z-ladu.html

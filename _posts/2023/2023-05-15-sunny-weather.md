---
title: Погодна станція та сонячна погода
date: 2023-05-15 23:59:22 +03:00
opengraph: uploads/board04_og.jpg
---

Останнім часом у мене постійно працювали дві маленькі «погодні станції», тобто термодатчики з Wi-Fi на якихось платах з ESP8266. [Одна (NodeMCU)][1] підключена до блока живлення USB, [друга (WeMos&nbsp;D1&nbsp;mini)][2] живилася від сонця.

Сьогодні я вирішив завершити експеримент з тою, що живилася від сонця, і написати короткий підсумковий пост.

Ось вона.

<p markdown=0>
  <a href="/uploads/board04.webp" >
    <picture>
      <source srcset="/uploads/board04.webp" type="image/webp">
      <img src="/uploads/board04_small.jpg" alt="Фото: макетна плата з радіодеталями та WeMos D1 mini">
    </picture>
  </a>
</p>

На маленькій макетній платі праворуч стоїть WeMos&nbsp;D1&nbsp;mini.

На верхній половині ліворуч, дивлячись зверху вниз, стоїть термометр DS18B20 та потрібний йому pull-up резистор на 10&nbsp;кОм. Згідно специфікації, мав би бути на 4.7&nbsp;кОм, але його не було під рукою; пофігу, він і так нормально працює.

На нижній половині ліворуч розташовані електроліти́чний конденсатор на 10&nbsp;µF, керамічний конденсатор на 0.1&nbsp;µF та LDO регулятор напруги HT7333-1. Конденсатори стоять на виході регулятора. Специфікація радить ще додаткові конденсатори на вході, та я цим знехтував.

А ось так вона живилася.

<p markdown=0>
  <a href="/uploads/board04_power.webp" >
    <picture>
      <source srcset="/uploads/board04_power.webp" type="image/webp">
      <img src="/uploads/board04_power_small.jpg" alt="Фото: макетна плата та компоненти живлення до неї">
    </picture>
  </a>
</p>

Це соняшна батарея на картонній підставці (батарея у Києві має бути під кутом 50° до горизонталі), погодна станція, з'єднувальні дроти з банальними роз'ємами DuPont, контролер заряду на TP4056 та акумулятор NCR18650B.

Ця штука автономно працювала з 13 березня і до сьогодні, 15 квітня. Коли я все це вимкнув, напруга на акумуляторі була 4.16&nbsp;В — він був повний.

Все працювало чудово. Ну, майже все.

![Графік температури повітря](/uploads/sunny_weather.png)

Стоїть тепла і ясна погода. Вікна на схід, балкон засклений, щоранку там дедалі спекотніше. Я вирішив припитини експеримент, бо навіть такому чайнику як я зрозуміло, що 50°&nbsp;C для літієвого акумулятора це трохи занадто.

[1]: /2022/12/11/weather-station-2.html
[2]: /2023/01/08/next-weather-station.html

---
title: Привіт, світ!
date: 2023-03-09 18:47:26 +02:00
---

Давно нічого не писав у блоґ. Не те, щоб мені не було чого сказати…

Життя триває. Прийшла весна.

Здається, електрику перестали вимика́ти давни́м-давно. Я одночасно і звик до цьо́го, і в той же час ніяк не можу повірити у таке щастя. Вже навіть не підтримую постійний запас [чаю та бутербродів][1], ха-ха.


Про <abbr>PHP</abbr>
--------------------

Дещо закинув свої електронні іграшки, зайня́вся невеличким проектом на Symfony. Здурі́ти, скільки там усього змінилося в останніх версіях!

Заради сумісності з <span lang="en">Debian Stable</span>, у якому все ще використовується <abbr>PHP</abbr> 7.4, я свідомо обме́жився Symfony 5.4 <abbr>LTS</abbr>. Сподіваюся, що з наступним релізом Debian я без надмі́рних зусиль оновлю́ цей проект до актуальних версій. 

Для ме́не серйозний <span lang="en">game changer</span> у <abbr>PHP</abbr> це синтаксис <span lang="en" title="enumerations" markdown=1>[Enums][2]</span>, що з'явився в версії 8.1 і досить сильно вплинув на модель даних. А краща модель даних, в свою чергу, змінює все інше.


Про <abbr>VPN</abbr>
--------------------

Давно збирався налаштувати собі <abbr>VPN</abbr>, і ось у лютому нарешті дійшли до цьо́го ру́ки.

Почав з <span lang="en">Open<abbr>VPN</abbr></span>, наче все добре. Також хочу колись зробити рішення на <span lang="en"><abbr title="Internet Key Exchange version 2">IKEv2</abbr>/<abbr title="Internet Protocol Security">IPSec</abbr></span>, ймовірно це має бути strongSwan. Я хочу, щоб на смартфоні можна було користуватися <abbr>VPN</abbr> без встановлення додатків.

Наразі я маю сервери в Німеччині та <abbr title="Сполучених Штатах Америки">США</abbr>. До Німеччини менший пінг, а реклама на Юту́бі більше подобається американська. Але, чесно кажучи, після нашої української реклами мені подобається будь-яка західна.


Про український інтернет
------------------------

Користуючись нагодою, передаю́ привіт <abbr>НЦУ</abbr> та <abbr>НКЕК</abbr>.

Чесно кажучи, я ледачий і не надто переймався налаштува́нням <abbr>VPN</abbr>, але цьо́го разу [щось мене змусило][3] почати діяти. Мені не сподобалася ідея, що кожного можуть «взяти на олівець» за відвідування «заборонених» сайтів.

Може ви скажете, що не збира́єтесь відвідувати підозрілі сайти, а я відпові́м ось так:

<div lang="en" markdown=1>
```html
<iframe
  style="width: 1px; height: 1px; opacity: 0; border: none"
  src="https://some-bad-site.example.com/"></iframe>
```
</div>

Для провайдера взагалі немає різниці, чи _свідо́мо_ ви зайшли на той сайт.

[1]: /2023/02/03/chai-i-buterbrody.html
[2]: https://www.php.net/manual/en/language.enumerations.basics.php
[3]: https://inau.ua/news/novyny-inau/v-ukrayini-stvoryuyetsya-troyanskyy-kin-tsentralizovana-systema-avtomatychnoho

---
title: Про тривоги
date: 2023-08-02 12:33:48 +03:00
---

Мене дещо виморожує, коли під час тривоги я бачу як люди стоять біля входу в метро.

До тих людей, які просто йдуть по своїх справах, у мене питань нема зовсім. Кожен має право ігнорувати повітряну тривогу. Кожен відповідає сам за себе.

Але люди, які прийшли до метро й стоять біля входу — вони, можливо, ставляться до повітряних тривог більш відповідально. Ймовірно, вони приходять до укриття, бо не хочуть загинути.

Я не знаю, що у цих людей у голові, але можу зробити деяке припущення: можливо, вони думають «як побачу, що щось летить, то одразу піду до укриття».

Проблема у тому, що ракету майже неможливо вчасно побачити і зовсім неможливо вчасно почути. Коли вона пролітає над головою, то її видно всього секунду чи півтори. Коли прильот, то це завжди виглядає як грім з ясного неба. Щойно було ніхуя, і тут раптом як хуйне.

Навіть дозвукові ракети наближаються настільки швидко, що почути їх заздалегідь просто не вийде. Сверхзвукові в принципі почути можна тільки постфактум, тільки коли вони вже пролетіли.

Є одне виключення: мопеди. Їх дійсно добре чутно, принаймні вночі. І вони відносно повільні. А все інше дуже швидке.

Тож краще під час повітряної тривоги перебувати в укритті, а не на порозі укриття.

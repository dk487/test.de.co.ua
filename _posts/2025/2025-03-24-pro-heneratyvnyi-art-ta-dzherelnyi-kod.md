---
title: Про генеративний арт та джерельний код
date: 2025-03-24 09:16:48 +00:00
---

Я тут подумав, що було б чесно та відповідально десь в alt-тексті картинок, згенерованих т.зв. ШІ, писати початковий запит.

Ну або якщо не в alt, а десь ще збоку, в якомусь non-standard custom property для мета-даних. Бо в alt-текст вже давно пхають текстовий опис зображення, згенерований теж через ШІ (іноді через той самий).

А в ідеальному світі, коли користувач відкриває статтю з купою згенерованих картинок, цей самий користувач правою кнопкою мишки зможе відкрити кожен промт, трошки підредагувати текст запиту, _негайно згенерувати нові картинки по оновленому промту_ і насолоджуватися сприйняттям контенту, адаптованому під його смаки.

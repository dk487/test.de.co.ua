---
title: Про таксофони
date: 2025-03-19 09:11:35 +00:00
---

Такоє. Дурацька фантазія на тему сучасних технологій.

Уявіть смартфон, який є лише фізичним інструментом доступу до хмарного сервісу. Фізичної SIM-карти нема; є лише eSIM для дзвінків та SMS, пошта, браузер з усіма cookies — і це все знаходиться «десь там». Це не відповідає моїм смакам, але я чисто гіпотетично.

Уявіть smart ring з криптографічними ключами. Не такий як фітнес-трекери в форм-факторі кільця з крихітним літієвим акумулятором, а щось типу платіжної карти NFC, пристрій без батареї з пасивним живленням. Необов'язково саме кільце, може бути підшкірний імплант.

Уявімо, що smart ring дає можливість миттєво залогінитись в цей телефон. Розпакував новий телефон, приклав до нього smart ring і можна користуватись, телефонувати, приймати дзвінки і сратися в соцмережах. (Включаючи поки що фантастичний пункт про eSIM). Приблизно як зараз з входом в акаунт Google, тільки щоб це відбувалося моментально, без затримки в кілька хвилин, і щоб одразу були всі додатки та їх стан. Ну як наче телефон це VNC thin client.

Тоді вкрадений чи загублений телефон має цінність лише як фізичний апарат, бо всі дані в хмарі, і без ключа зі smart ring до них нема доступу.

Тоді свій улюблений телефон з усіма його подряпинками, прикольним чохлом і трохи «втомленою» батареєю можна в будь-який момент замінити на інший. Прийти в кафе, покласти свій телефон на бездротову зарядну станцію, а поки він заряджається — взяти щось напрокат (з автоматичною оплатою, авторизованою smart ring).

Або взагалі ходити без телефону, тільки зі smart ring, якщо навколо цивілізація.

Майже як в часи таксофонів.

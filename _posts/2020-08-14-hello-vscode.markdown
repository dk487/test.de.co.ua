---
title: Hello, VSCode!
date: 2020-08-14 05:13:00 +03:00
---
Феєричний камінг-аут. Знач так. Зізнаюся. що я пишу ці рядки з Visual Studio Code. Неймовірно, мені цей редактор (чи таки ця IDE) подобається.

Отакої.

Знаєте, а тут майже не гірше за Atom. (Чи то я давно не запускав Atom? Треба щось робить з цим). Ну, що досить логічно, бо vscode побудований на ньому. Мабудь, воно буде дуже сильно гальмувати на всіх моїх інших ноутбуках, крім останнього, більш-менш сучасного. Але відчуття дуже знайомі, ця _швидкість_ та якась невимовна _легкість_ у відображенні.

Я розумію, що над реднерингом мого шрифта та курсора працює вся моща вбудованого хрома, і що мій проц Core i7 дуже зайнятий, і що Vim у мертвому нерухомому urxvt швидкий _насправді_, а це чудо лише _вдає_ що вона швидке. Важливо, що вдає це дуже вдало. Якась хитра психологія навколо курсора, скроллінга, шрифтів і ще чогось.

У мене немає чіткої позиції про Atom чи VSCode. Твердо знаю, що не хочу встановлювати цю хрінь у систему з її suid'ними бінарями. Зараз я використовую portable mode та запускаю `code --no-sandbox` з-під непривілейованого юзера, який навіть не sudoer. Гратися з цією штукою подобається. Ну просто аж свербить, як хочу писати код.
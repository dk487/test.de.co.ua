---
title: Bluetooth HC-06
date: 2021-01-08 08:02:45 +02:00
---

Знайшов у себе модуль Bluetooth HC-06. Час настав! Він чекав 5 років :)

Так, мені соромно, що я не граюся зі своїми іграшками і витрачаю час
на казна-що, на якісь срачі в інтернеті, а не на своє хобі.
Треба частіше гратися з електронікою та не читати новини.

Окей, тож сьогодні я таки підключив модуль, і він наче працює, АЛЕ.
Чомусь в командному режимі сприймає лише одну коману `AT+NAMExxxx\n\r`.
Принаймні, вона дійсно виконується і каже при цьому `OKsetname`.
(Чому в кінці має бути саме `\n\r` а не будь-що інше, навіть не питайте).
Інших команд немає, не вдалося змінити пін-код, швидкість і все таке.
`AT+VERSION` не працює. Навіть на `AT` нічого не відповідає. Зараза!

В усьому іншому поведінка нормальна. 9600. Після включення швидко блимає.
Якщо не задавати ім'я, модуль видно як `HC-06`. Pairing з кодом 1234.
Після підключення блимати перестає, світлодіод світить безперервно
(і, відповідно, модуль має перейти з командного режима в режим даних).
Далі я відкриваю на компі serial monitor в Arduino IDE,
а також Bluetooth terminal на мобілці, і переписуюсь в обидва боки.
Все працює. Норм. Годиться.

Але що ж це за прошивка така, де крім `OKsetname` нічого немає?! От блін.

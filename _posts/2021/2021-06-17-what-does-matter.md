---
title: Про факти та про важливі речі
date: 2021-06-17 14:15:57 +03:00
---

Вчора я написав [пост у твітері][1] про своє відношення до «Телебачення Торонто».

> Хочу публічно оголосити, що цього тижня я відписався від «Телебачення Торонто» і що віднині більше не хочу дивитись Майкла Щура.
>
> У останньому випуску Щур під звуки «п'яного оркестру» чітко і ясно став на бік зеленої наволочі.
>
> Творчіх успіхів, [#недорогенькі][2].

Чому я це написав? Бо не хочу мовчати.

Я подивився останній випуск шоу «Ґрати-песик-дужка-гривня» і він мені дуже сильно не сподобався. Настільки не сподобався, що мені стало відразно за всі попередні моменти, коли інші випуски мені подобалися і коли я їх поширював, і я відчуваю відповідальність за всі попередні лайки.

Тож я ясно і чітко _хочу публічно оголосити свою позицію_. Не просто поставити дізлайк чи мовчки відписатися, а явно заявити позицію, бо саме зараз я вбачаю в цьому деякий «водорозділ». Так, і раніше, принаймні всі ці два роки Щур лив надто багато лайна на Порошенка, а до Зеленського ставився недостатньо критично. Але останнього разу кількість перейшла у якість.

Це було вчора.

* * *

Сьогодні я мав невеличку дискусію у приватній розмові, і йшлося про плівки Медведчука, про розслідування Бігуса та все таке ішне. Мій друг писав, що все це «така сама реальність, як дощ». І саме цьому я хочу присв'ятити цей текст.


Реальність
----------

Реальність існує об'єктивно і незалежно від нашого ставлення до неї. І наша реальність така: 73% виборців проголосували за Зеленського у другому турі. Кажуть, що багато виборців і досі його підтримує, попри числені зашквари.

Чому все так? Тому що телевізор. Cаме телевізор зробив з Зеленського «бубочку», а з Порошенка «баригу».


Факти
-----

Звісно, що плівки існують, принаймні як історія в новинах, як предмет обговорення якихось людей, Венедиктової, Луценка чи Щура. Тобто, як медіа-феномен.

На мою особисту думку, самі по собі плівки не доводять нічого. Якась людина з голосом, схожим на Медведчука, щось каже за невідомих обставин. Кому і коли він це казав, у розмові з ким? Чому він це казав? Чому він казав саме це? Для чого казав, з якою метою? Чи казав він у той момент правду, чи помилявся, чи свідомо пиздів? А може, справжній Медведчук зараз сидить у своєму палаці під домашнім арештом і терміново надиктовує нові матеріали?

Інтерпретація фактів — це до журналістів.


Медіапиздота
------------

У медіа-реальності немає питаннь, скільки коштує телестудія, хто трохи по-дєбільному написав текст, хто ставив освітлення і хто змонтує відзнятий матеріал. Є лише те, що треба _озвучити_: вбивав Порошенко свого брата чи ні?

Здавалося б, після історії «про Свинарчуків» до пана Бігуса кожен притомний журналіст має ставитись як до прокаженого. Або принаймні як до Шарія. Ми ж не будемо обговорювати, що там Шарій кукарікає?


Що насправді я вважаю важливим
------------------------------

Важливим є те, що у нас президент Зеленський і тому нам пизда.

Важливим для ЗМІ є піднята тема, а не висновки. Глядач може критично сприйняти висновки, але на саму тему точно зверне увагу, запам'ятає цей _дискурс_ і не запам'ятає медіакілера, що вкинув цей дискурс.

Кожного разу, коли журналіст відкриває рота і питає у камери: чи збагатився Порошенко у 82 рази, чи ні? — кожного разу журналіст робить це _чомусь_ або _для чогось_. Вибір теми може бути випадковий у мене в твітері або у приватній розмові. Вибір теми для сюжету у ЗМІ, який є результатом праці багатьох людей, ніколи не буває випадковим.

Так, до Порошенка справді були питання. Числені серйозні питання. Я б хотів, щоб Порошенко їх почув і щось змінив у своїй політиці. Та у результаті зусиль ЗМІ, після всих вкидів, всієї брехні та маніпуляцій люди легко і невимушено віддали свій голос за блазня, до якого вже зовсім нема питань.

Тож робіть висновки, _для чого_ все це.


[1]: https://twitter.com/kastaneda/status/1405289588524863489
[2]: https://twitter.com/hashtag/%D0%BD%D0%B5%D0%B4%D0%BE%D1%80%D0%BE%D0%B3%D0%B5%D0%BD%D1%8C%D0%BA%D1%96?f=live

---
title: ФОПська книга
date: 2021-07-12 19:03:53 +03:00
mtime: 2021-07-12 19:57:32 +03:00
---

Була у ФОПів одна переможенька минулого року — пообіцяли [скасувати книгу обліку доходів][1]. Не те щоб вести ту кляту книгу було якось складно. Просто так склалося, що для інспекторів податкової цей талмуд з мотузкою був наулюбленішим джерелом штрафів.

Був, наприклад, офіційний лист ДПІ з роз'ясненням. Ось [новина про лист на сайті податкової][2], а ось далі сам [офіційний лист у PDF][3]:

> Фізичним особам – підприємцям – платникам єдиного податку першої і другої груп та платникам єдиного податку третьої групи, які НЕ є платниками ПДВ, буде надано право вести облік **у довільній формі** шляхом помісячного відображення отриманих доходів.
>
> Їм буде дозволено вести облік як у паперовому так і в електронному вигляді.

Як же солодко звучить «облік у довільній форма».

Ну що, і ви їм дійсно повірили? Лошпєти ггг. Нєдолго музика іграла, нєдолго фраєр танцевал, і ось Мінфін придумав нам нову «типову форму» замість книги і, що найголовніше, придумав [новий порядок][4] її ведення.

Там багато тупої капості.

> 3\. У разі ведення обліку доходів і витрат у паперовому вигляді самозайнята особа зобов'язана виконувати записи розбірливо чорнилом темного кольору або кульковою ручкою. Внесення виправлень здійснюється шляхом створення нового запису, який засвідчується підписом самозайнятої особи.

Робити записи _розбірливо_. Якась вчителька початкової школи дуже сумує по штрафам за помарки.

> 4\. У разі ведення обліку доходів і витрат в електронному вигляді самозайнята особа зобов'язана вести таку форму у форматі EXCEL, крім випадку ведення обліку доходів і витрат в електронній формі засобами електронного кабінету.

Оцей, вибачаюсь нахуй блядь, чудовий «формат EXCEL» — це що за піонерська лажа в офіційному документі? Де визнається роль Excel в українсьому законодавстві? Де посилання на те, що Excel® є зареєстрованою торговою маркою Microsoft®? Як щодо того, що тих форматів у Excel чимало? Якщо йдеться про, наприклад, формат ISO/IEC 29500 (ух!), то так і пишіть, а не оце всьо.

Особисто я можу робити записи в LibreOffice, або Vim'ом у CSV, в JSON, чи створити базу в MySQL або взагалі зберігати щось у Redis'і, лол. І що? Експортую потім хоч в формат `xlsx`, хоч в `xls` від Excel 97, і ніхто не знатиме про деталі порушення порядку. То нащо ж це все?

Вишенька на цій купі гівна — он де вона.

> 5\. У разі ведення обліку доходів і витрат в електронному вигляді самозайнята особа зобов'язана на вимогу контролюючого органу надати засвідчену належним чином копію такого обліку в паперовому вигляді у порядку, встановленому податковим законодавством.

Ключовим тут є _можливість вимоги_ у контролюючого органа.

Все, привіт, книга повернулася. Електронна і друкована, але з перевірками. Значить і дойоби до книги повернуться теж. Не знаю, до чого саме будуть дойобуватися, за що саме штрафуватимуть, чи за шрифт, чи за відступи, але впевнений, що штрафуватимуть. У порядку, встановленому податковим законодавством. Інакше не бува.

[1]: https://zakon.rada.gov.ua/laws/show/z1240-20
[2]: https://tax.gov.ua/media-tsentr/novini/432252.html
[3]: https://tax.gov.ua/data/material/000/339/432244/Informaciyniy_list_16.pdf
[4]: https://ips.ligazakon.net/document/view/re36487

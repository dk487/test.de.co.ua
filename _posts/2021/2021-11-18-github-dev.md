---
title: GitHub.dev
date: 2021-11-18 17:25:00 +02:00
---

У мене дійшли руки спробувати [GitHub.dev][1]. Виглядає наче непогано.

Бачу свій репозиторій. Відкриваю якийсь з файлів. Створюю новий файл. Пишу в нього контент.

Натискаю <kbd>Ctrl</kbd>&nbsp;<kbd>+</kbd>. Ну можна і так, нічого не ламається. Повертаю масштаб до 100% і йду налаштування (звичний хоткей <kbd>Ctrl</kbd>&nbsp;<kbd>,</kbd> працює!), шукаю шрифт редактора, роблю його розміром «22» та, якщо я вже тут, додаю на перше місце в переліку шрифтів мій улюблений 'IBM Plex Mono'.

Що ще? Спробую закоммітити цей новий файл.


Оновлення о 17:37
-----------------

Так. Я зробив новий commit у master-бранч свого репозитарія. GitHub Pages обробило його і опублікувало новий пост.

Як же це круто! Чудовий редактор прямо у моєму браузері. Редактор, який тепер завжди зі мною.

Згадую свої експерименти з [інтерфейсом для публікації][2], і на тлі цієї штуки воно виглядає, м'яко кажучи, не дуже добре. Ну, оно хіба що з мобілки на ходу якісь дрібниці писати.

Що ще цікавого? Звісно, тут не працює <kbd>Ctrl</kbd>&nbsp;<kbd>PgUp</kbd> / <kbd>Ctrl</kbd>&nbsp;<kbd>PgDown</kbd>, бо ці клавіші перемикають вкладки браузера. Але я перевірив і знайшов, що працює інший популярний метод: перша вкладка — <kbd>Alt</kbd>&nbsp;<kbd>1</kbd>, друга —<kbd>Alt</kbd>&nbsp;<kbd>2</kbd> і так далі.


Оновлення о 17:57
-----------------

Я залогінився (sign in), розв'язав merge conflict у конфігурації. Так, тепер я бачу, куди подінуться налаштування після закриття редактора.

Все це в мене чудово працювало у Firefox. Тепер перевіряю у Chromium. Тут теж все працює чудово. Після синхронізації підтягнулися усі мої налаштування — ну там, minimap, ще щось — і стало взагалі так комфортно, тепло, затишно.

Як же круто. Аж не віриться.


Оновлення о 19:52
-----------------

Запустив локальну VSCode, пишу ці рядки у ній. Так, веб-версія має обмеження, але справа не тільки в цьому. Головне, що я звик перемикати вкладки редактора по <kbd>Ctrl</kbd>&nbsp;<kbd>PgUp</kbd> / <kbd>Ctrl</kbd>&nbsp;<kbd>PgDown</kbd> :)

Жартую, але веб-версія все одно чудова. Тепер потужний редактор завжди буде зі мною.

Оновлення за 19 листопада, 02:34
------

Пишу ці рядки з мобілки. Чесно кажучи, веб-версія VSCode на смартфоні ледь працює. але я спробую закоммітити це.


Оновлення о 02:47
-----------------

Лише щоб порівняти відчуття, відкрив на смартфоні ConnectBot, пішов по ssh на свій сервер і запустив там Vim. Я пишу ці рядки у Vim. Нормально усьо, нічого не бісить, все досить зручно й звично.

Бачу, що веб-версія VSCode поки що не настільки універсальна, як старий добрий Vim ;)

Мабудь, мені все-ж таки знадобиться простий та зручний quick posting tool, і обов'язково щоб mobile-friendly.

[1]: https://github.dev
[2]: /2021/11/16/instrument-dlia-publikatsii.html

---
title: Дуже шкода Київ Пост
date: 2021-11-10 17:30:31 +02:00
mtime: 2021-12-11 17:43:16 +02:00
---

Дуже шкода <span title="Київ Пост">Kyiv Post</span>.

Мене не дивують різні пацава́ті коментарі, типу, «а я вперше чую про таке видання́», бо це видання́ було не для звичайних українців. Це була щотижнева газета англійською мовою. Англійською! Одна-єдина, наскільки мені відомо.

Завдяки <span title="Київ Пост">Kyiv Post</span> про життя в Україні щось дізнавалися дипломати та іноземні бізнесмени, цю газету завжди можна було знайти у фойє пристойних готелів або дорогих бізнес-центрів. А ще цю газету читали за межами України дуже, _дуже_ різні люди. Це був справжній міжнародний голос України. Може, варто було б мати більше англомовних ЗМІ. Але тепер нема жодного.

Так, про окремі, про найбільш видатні події в Україні пишуть усі світові ЗМІ, але це зовсім, зовсім не те. Уявіть, що ви у тривалому відрядженні десь в Китаї, місцева преса та ТБ виключно китайською, все незрозумі́ле, і ви нудьгу́єте. Раптом вам потрапляє в руки якась місцева україномовна газета, назвемо її «Вечірній Шанхай», і вона регулярно пише про місцеві новини. Що б ви відчули? <span title="Київ Пост">Kyiv Post</span> дійсно для когось був важливим.

Так, я бачив різні злі коментарі, бачив пост пана Вовня́нко. Дійсно, у <span title="Київ Пост">Kyiv Post</span> було багато лажі. А в яких з наших ЗМІ лажі не було́, покажіть? Хіба що у прес-служб олігархів. Нормальні видання помиля́ються, публікують різні точки зору, дозволяють своїм авторам — _дуже, дуже різним авторам!_ - сперечатися між собою. Та чим <span title="Київ Пост">Kyiv Post</span> ніколи не був, так це «зливни́м бачком» пропагандистів.

Спочива́й з миром, <span title="Київ Пост">Kyiv Post</span>.

Cross-post: <https://redd.it/qqrvd3>

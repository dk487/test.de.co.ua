---
title: Оновлення одного з ноутів
date: 2021-10-18 14:51:00 +03:00
mtime: 2021-12-11 18:07:18 +02:00
---

Оновив систему на одному зі своїх ноутів на ім'я Benzin. На са́мому старому з використову́ємих.

Це маленький нетбук з процо́м Atom та 2 гігами пам'яті (спочатку був взагалі лише 1 гіг). Я встановив на ньому актуа́льну на той момент систему Debian в серпні 2011 року і з тих пір ніколи не перевстано́влював, навіть коли переніс систему з HDD на SSD, тільки оно́влював. Зараз маю тут актуальну версію Debian stable (11.1) з окремими паке́тами з unstable (типу PHP 8).

На цьому ноуті нема Systemd, Avahi, ConsoleKit, NetworkManager'а чи PulseAudio. Пам'ять зайвою не буває, особливо коли тут її лише 2 гіга. Мені у Fluxbox і зі звичайною ALSA добре :)

Цей нетбук за десять років подорожував зі мною до різних країн. Навіть і не пригада́ю всіх.

І він все ще працює. Так, звісно, браузер на більшості сайтів гальму́є, та і взагалі сучасний веб через екран 1024×600 пікселів сприймати незвично. Але ж працює. І його зручно використовувати для якихось консо́льних програм. І працювати з текстом мені тут дуже комфортно.

[![Знімок екрану з редактором Geany](/uploads/benzin-geany.png)](/uploads/benzin-geany.png)

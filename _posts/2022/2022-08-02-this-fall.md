---
title: Осінь
date: 2022-08-02 21:19:53 +03:00
---

Осінь — моя найулюбленіша пора року. І вона почалася вчора. Так, у моєму сприйнятті осінь починається не у вересні, а ще з серпня.

Рання осінь, це для мене те, що інші люди називають кінцем літа. Дощі та хмари, приємна прохолода вечорами, запах яблук, дим костра. Дерева та трава ще зелені. Ще будуть окремі шалено спекотні дні, та осінь вже тут, вже чутно різницю. А ще зудить відчуття, що ніби проїбав літо, що треба кудись бігти, десь якось терміново відпочивати, купатися, смажити шашлики, наче без цього літо пройшло даремно.

Багато хто любить середину осені, коли все золоте, сухе, чисте, коли можна шарудіти купами листя. Підсвідомість знає, що врожай вже зібрано. Вже ніхто нікуди не поспішає. «Теплий клітчатий плед». Кафе і бари переповнені. Пікніки, глінтвейни, чай з лимоном, кава з корицею, зручне крісло на балконі, час ранніх вечорів та довгих розмов. Це чудова пора року, цю осінь всі люблять, і я теж обожнюю жовтень.

Пізня осінь, чорна, мокра, з сильними вітрами і затяжними дощами, з оголеними деревами без листя, але до першого снігу — це вишукане задоволення для рідкісних гурманів. Можливо, це найсуворіша пора року. Для мене найсуворішим є липень, оті дні, коли плавиться асфальт. Натомість листопад я люблю, я бачу в ньому чудовий момент остаточної прозорості, темної ясності, фінал щорічного життєвого циклу, згасання дня і прихід ночі.

Люблю осінь.

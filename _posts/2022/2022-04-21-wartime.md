---
title: Тиша
date: 2022-04-21 23:07 EEST
mtime: 2022-07-16 22:34:25 +03:00
---

В перші дні війни я майже нічого не писав.

Потім потроху почав десь щось коментувати, ретвітити та лайкати. Але не так щоб багато. І якось виважено, більш обачливо. На довоєнний рівнь я так і не повернувся.

Мені майже завжди є що сказати, але чи є моя думка справді важливою? Думаю, що краще писати менше, але якісніше.

Ну і ще. Уника́ю писати критику в адресу влади. Хіба що пре якась люта, екстраординарна дичина, яку треба негайно виправляти. Але зазвичай (коли дичина не екстраордина́рна, а звичайна, типова) я таки мовчу́. Краще я залишу свої чорні думки при собі.

Може, потім поговоримо. А може й ні.

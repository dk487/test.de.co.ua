---
title: Arduino та код Морзе
date: 2022-09-14 04:18:52 +03:00
mtime: 2022-10-16 15:53:50 +03:00
---

Спробував [генерувати морзя́нку][1] на Arduino. Виявилося, це дуже просто.

Це досить очевидна ідея: коли ресурси обмежені, можна передати повідомлення одним світлодіо́дом. Або, у моєму випадку, одним активним динаміком безперервного сигналу. Легко уявити якийсь маленький прилад, у якому місця на диспле́йний модуль не знайшлося, але є динамік і є кнопка «повідомити стан». Тицяєш, слухаєш.

Сам я, зізна́юся, не знаю абетку Морзе. Без сторонньої допомо́ги впізна́ю хіба що сигнал SOS. Але мені хотілося перевірити роботу своєї програми, тож я знайшов Android-додаток, що [розпізнає́ морзя́нку][2] безпосередньо з мікрофона.

Прикольно.

[Відео на YouTube: демонстрація роботи моєї програми][3]. Було складніше правильно зафіксувати два телефони для запису відео, ніж, власне, написати програму.

Технічна деталь: у мене в програмі базова одиниця часу `delayDit` (тобто довжина «точки») визначена як&nbsp;50&nbsp;мс, і це досить швидкий темп. (Android-додатку пофіг, він встигає). Якщо ви тільки вчите́ морзя́нку і це вам надто швидко, то змініть значення на&nbsp;250&nbsp;мс.

[1]: https://github.com/kastaneda/arduino_sandbox/blob/master/morse/morse.ino
[2]: https://play.google.com/store/apps/details?id=org.jfedor.morsecode
[3]: https://www.youtube.com/watch?v=-QA0g3zUYKU

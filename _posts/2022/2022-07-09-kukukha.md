---
title: Кукуха
date: 2022-07-09 15:08:13 +03:00
---

В мене не все в порядку з головою. Трохи дах їде. Складно це описати словами, та я спробую.

Іноді я дивлюся на щось повсякденне і думаю, якеє воно все є дивне, наче як незнайоме, наче незрозуміле. Наче я інопланетян і вперше щось такеє бачу. Дивлюся на знайомі предмети навколо і, хоча вони знайомі, я як би трохи їх не впізнаю. Дивлюся сам на себе і думаю, яка ж це незграбна і загадкова конструкція з м'яса й кісток.

Раціональне світосприйняття, здається, таке як завжди. А от емоції, що змушують мене щось робити, внутрішні пружини моєї мотивації — з емоціями все шкереберть. В моїй голові булькають страх та злість, та ще щось таке, чому не знаю назви.

Я ззовні повільний і лінивий. А десь всередині кипить лава, що не надходить виходу через дії.

Оновлено 16 липня:
прочитав про стан [Jamais vu][1], протилежність déjà vu. Можливо, це воно.

[1]: https://uk.wikipedia.org/wiki/%D0%96%D0%B0%D0%BC%D0%B5%D0%B2%D1%8E

---
title: Опосередкована дія
date: 2022-09-05 23:19:17 +03:00
mtime: 2022-09-14 13:52:00 +03:00
---

Попередній пост стосувався різних електричних пристроїв для безпосередньої дії. Але ж це тільки початок.

Електродвигун чудово поєднується з іншими типами двигунів. Зокрема з ДВС.

Що кльово в електродвигуна́х, так це те, що вони зазвичай не потребують розхі́дних матеріалів (ну, хіба що треба час від часу міняти щітки в деяких потужних колекторних двигунах). Мале́нькі легкі електродвигуни можуть прожити досить довге і щасливе життя, споживаючи при цьому «неваго́му» електричну енергію.

Але. Але батарейки та акумулятори містять мало енергії на одиницю маси. По цьому показнику все ще найкращі показники у бензинових і дизельних ДВС.

Іграшкові безпіло́тники літають на електриці, а більші і серйозніші апарати використовують ДВС. При цьому в БПЛА з ДВС знаходиться багато електродвигунів, здебільшого сервоприводи авіоніки і, власне, контроль за роботою ДВС.

Що ще можна придумати прико́льного, поєднуючи електродвигуни з чимось іншим, архаї́чнішим?


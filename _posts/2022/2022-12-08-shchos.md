---
title: Щось
date: 2022-12-08 03:23:13 +02:00
---

Темно, зимно, незрозуміло.

Хочеться більше часу присвятити avr-gcc, експериментам з ATtiny13, оптимізації коду та вивченню схемотехніки, а більше нічого не хочеться.

Спостерігаю бентежне. Два однакових за номіналом 10К термістори показують різницю майже на цілий градус. Ну як так можна, що за крива коса лажа. Чм може то резістори в дільниках напруги сильно різні?

Виявляється, на ESP8266 дуже мало контактів загального призначення. Кожен другий контакт зарезервовано під щось потрібне. А серед наявних є кілька таких, що не дозволяють чіпу стартувати, якщо під час запуску вони замкнені на землю.

Сьогодні вдень я зрадів вимкненню електрики, бо нарешті замовк сусід з перфоратором.

Треба перенести Postfix на інший хост.

«Чайна» пласка свічка у прохолодну ніч потребує десь півтори години безперервного горіння, щоб розтанути повністю. Якщо її затушити раніше, то вона тільки проплавить собі дірку навколо фітіля і наступного разу передчасно затухне.

Треба купити нову файну червону паливну каністру.

Давно не бачив у продажу китайської локшини JML, маринованих перців Almito Pepperonini, журек, Pepsi Lime та гречаних пластівців. Звичайна гречана крупа є, а пластівців немає. Але крупа інша на смак. Пластівці є вівсяні, є ще щось швидкорозчинне. Саме гречаних пластівців чомусь нема жодного бренду, навіть не знаю чому, і це якось сумно. Навіть якщо всі вони до 24 лютого вироблялися на одному-єдиному заводі і його розбомбили, то зараз можна було б привезти гречаних пластівців з Польщі, бо там є.

Йобана русня.

---
title: Arduino Nano та батарейки
date: 2022-07-19 21:09:09 +03:00
mtime: 2022-09-21 09:33:18 +03:00
---

Зізна́юся, я геть забув шкільний курс фізики. Хочу порахувати щось просте щодо ємності батарей та споживання.

Десь я чув, що типова (типова хороша) батарейка розміру AA зазвичай має ємність 2400 мА·год і вагу 23 г, а батарейка AAA має ємність близько 1000 мА·год і вагу 11.5 г.

Батарейка PP3 («Крона») може мати ємність десь 550 мА·год.

Arduino можна живи́ти від блока з чотирьох батарейок AA, це чудовий варіант, тільки в деяких обставинах він дещо важкува́тий. Альтернативно, можна взяти блок з чотирьох батарейок AAA, буде менше займати місця і менше важити. Обидві варіанти дадуть номіна́льних 6 В.

Дев'ятивольтова батарейка важить ще менше, ніж чотири батарейки AAA. Чомусь мене це постійно дивує. Можливо, це через її малі розміри.

Тепер питання. Уявімо, що моя схема з Arduino споживає в середньому 100 мА (для зручності розрахунків) на 5 В. Скільки часу вона пропрацює від кожного з варіантів батарей, якщо підключати через Vin і покладатися на штатний регулятор живлення 1117?

Якби не було різниці в напрузі, було б все просто. Блок батарейок AA ємністю 2400 мА·год кожна живить схему зі споживанням 100 мА, значить, має вистачити на…

_2400 мА·год / 100 мА = 24 години_

Так? Десь так. Блок з чотирьох батарейок має напругу 6 В, різниця з 5 В невелика.

А от з «Кроною» все складніше, різниця напруги велика, а ще в неї маленька ємність. Що буде з нею? Взагалі, наскільки ефективні ці штатні линійні регулятори живлення, чи можна на них покладатися?

Оновлення: кажуть, линійні регулятори — штука дуже неефекти́вна. Наскільки я розумію, для ефективного використання чогось типу «Крони» треба використовувати інший тип живлення.

А ще я вирішив порівняти ціни на батарейки і дещо охуїв. (Мені не подобається Ашан за їх мудацьку позицію щодо війни з Росією, але для порівняння цін їх сайт згоди́ться). Так от, такі нині базові ціни на алкалінові батарейки.

Бренд | Тип           | Кількість | Ціна
------|---------------|----------:|---------:
Ашан  | [LR06 АА][1]  | 4 шт.     | 39.00 грн
Ашан  | [LR03 ААА][2] | 4 шт.     | 39.00 грн
Videx | [6F22 9V][3]  | 1 шт.     | 20.00 грн

AA та AAA у деяких випадках коштують більш-менш однаково. Дідько! Це якийсь лохотрон!

Висновок від капітана Очевидність: якщо для вас це не є абсолютно необхідним, уникайте використання AAA, беріть AA і ваша електроніка працюватиме в два з половиною рази довше за ті самі гроші.

---

_Оновлення 21 вересня_: щойно випадково помітив, що батарейки AA та AAA коштують вже не 39 грн, а 53 грн. Дідько. Це ж було всього два місяці тому.

[1]: https://auchan.zakaz.ua/uk/products/03245675419826/batareika-ashan/
[2]: https://auchan.zakaz.ua/uk/products/03245675419819/batareika-ashan/
[3]: https://auchan.zakaz.ua/uk/products/04820118291079/batareika-vaideks/

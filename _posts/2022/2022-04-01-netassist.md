---
title: Про NetAssist від Макса
date: 2022-04-01 06:27:31 +03:00
mtime: 2022-07-16 10:50:25 +03:00
---

Видання dev.ua опублікувало [коментарі Макса Тульева][1] про справу з NetAssist.

> «Близько 10 000 абонентів залишаться без інтернету і телефонного зв’язку». Власник виключеного з Реєстру провайдерів NetAssist прокоментував рішення НКРЗІ
>
> Власник заблокованого провайдера Netassist Максим Тульєв вважає, що рішення, винесене Національною комісією, що здійснює державне регулювання у сферах електронних комунікацій, радіочастотного спектру та надання послуг поштового зв’язку, про виключення ТОВ «НЕТАСІСТ» та ТОВ «НЕТАССІСТ» із Реєстру операторів, провайдерів телекомунікацій, неправомірне, оскільки, за його словами, всі пропагандистські канали були заблоковані. Тепер він з адвокатами готує позови до суду за знищений бізнес.
>
> «Близько 10 000 абонентів залишаться без інтернету і телефонного зв’язку». Власник виключеного з Реєстру провайдерів NetAssist прокоментував рішення НКРЗІ
>
> «Так, я завжди був проти блокувань. Але повівся на тему війни, і минулого тижня всі ресурси, відомі мені та що підлягають блокуванням, все-таки були заблоковані, включаючи той список із 600 російських автономних систем. З усім тим, учора „НЕТАССІСТ“ був виключений із реєстру операторів. Разом з ним була виключена й інша компанія зі схожою назвою, яка не є оператором (а є провайдером), не може і не має своєї мережі та, відповідно, не може і не має права нічого блокувати технічно», — повідомив Тульєв в коментарі dev.ua.
>
> Тульєв каже, що знає про ситуацію не більше, ніж усі. «Зі мною ніхто не спілкувався ні до, ні після цього рішення. Тому справжніх його мотивів я не знаю. Можливо, приводом стало те, що ми не відписалися про виконання блокувань регулятору», — каже він.
>
> Самі розпорядження, за словами Тульєва, не доводилися до компаній належним чином. «Вони відправлялися електронною поштою, без електронного цифрового підпису, і часто просто потрапляли в спам. Деяким операторам була претензія, що вони «не моніторили сайти на предмет цієї інформації», — каже Максим.
>
> За його словами, рішення про виключення було прийняте без перевірки, тобто сам факт того, блокується щось чи ні перевірено, не було, все було за словами невстановлених поки що осіб.
>
> Тульєв каже, що рішення призведе до зупинки діяльності компанії.
>
> «Близько 10000 абонентів, як фізичних осіб, так і юридичних, а також державних органів і ТрО, залишаться без інтернету і телефонного зв’язку. Також серйозно погіршиться якість роботи клієнтів у тих компаній, які брали у нас канали для своїх клієнтів: знайти заміну навіть 10 гігабіт місткості зараз вкрай проблематично через численні обриви оптоволоконних трас», — говорить він.
>
> Зараз Макс з адвокатами працює над тим, щоб зупинити надання послуг мінімально болючим для абонентів чином, наскільки це взагалі можливо, а також над судовими позовами за знищений бізнес.

[1]: https://dev.ua/news/blyzko-10000-abonentiv

---
title: Про відкритий лист Boston Dynamic
date: 2022-10-06 22:49:14 +03:00
mtime: 2022-10-16 15:53:50 +03:00
---

Я думаю, що це [цікавий текст][1], але має внутрішні протиріччя.

Робот загального призначення — це цілісний програмно-апара́тний комплекс, що придатний до виконання багатьох задач без складної модифікації, виключно базовим функціона́лом. Хоча деякі з них (більшість) підтримують можливість створення як програмних, так і апаратних модифікацій.

Якщо підключити лічильник Гейгера до автономного мобільного ро́бота, він перетвориться на ро́бота-дозиметри́ста. Можна його відправити у Рудий Ліс. Чи буде це злом? Залежить від мети. Якщо ви за допомогою цього ро́бота шукаєте брудні місця, щоб нане́сти їх на мапу і зрештою знешкодити, то це добро. А якщо ви шукаєте матеріал для «брудної бомби», то це зло.

Вбиває не робот, вбиває людина.

Військові та поліцейські ро́боти вже давно реалmність. БПЛА від PQ-1 до Байракта́рів, ро́боти для розмінува́ння, наземні транспортні і бойові безпілотні машини. Мені найбільше подобаються автоматичні туре́лі, як у морпі́хів з фільму «Чужі». Або дистанційно керовані, як [проект «Шабля»][2].

Ентузіасти роблять керовані турелі (у тому числі повністю автономні, як Gladiator II) у себе вдома зі [звичайних Arduino та сервопри́водів][3]. І ставлять на них пейнтбо́льні рушниці. Це любительські проекти для розваги.

Чи можна зробити Arduino чи RP2 непридатними для створення машин-вбивць? Ні, не можна, це риторичне питання якщо шо. Процесор не знає, чим саме він керує. Термостат на виробництві не знає, що саме тут варять — ліки чи наркотики.

То чим великі ро́боти загального призначення відрізняються? Робот-кур'єр може доставити коробку, не знаючи, що всередині бомба. Якщо він кур'єр загального призначення, то він може доставляти будь-що, що відповідає вимогам по розмірам і вазі. Може то піца, може бомба, може порнографі́чний журнал, може пляшка алкоголю в ісламській країні. А може не в ісламській. Яка ро́боту різниця?

Тож… Від'їбі́ться від то́го, що у кур'єра всередині коробки. Нехай цим люди перейма́ються і люди за це несуть відповідальність.

[1]: https://www.bostondynamics.com/open-letter-opposing-weaponization-general-purpose-robots
[2]: https://www.peoplesproject.com/bojovij-modul-shablya/
[3]: https://www.instructables.com/Autonomous-Paintball-Sentry-Gun/

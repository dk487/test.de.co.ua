---
title: Добрий ранок
date: 2022-11-20 09:57:11 +02:00
---

Обожнюю зустрічати ранок неділі у бомбосховищі.

Не знаю, чи є в цьому якийсь сенс і як завчасно відрізнити масований ракетний напад від звичайного тренувального польоту ворожих літаків.

Чи варто все кидати і поспішати в укриття, маючи лише попереджувальний сигнал? Чи варто це робити мільйонам? Кожен вирішує для себе сам. У мене немає простої та ясної відповіді.

В укритті зазвичай мало людей. Зараз дуже мало. Більшість вдома спить, чи снідає, чи дивиться телевізор. Якщо по телевізору їм розкажуть про прильоти, то вони підуть. Можливо.

Та я певен: якщо ви під час тривоги чуєте звук вибуху, то найкращий час йти в укриття був десь у минулому.

А ще деякі люди роблять резервні копії даних. Це теж складно і потребує якихось додаткових ресурсів, і невідомо, чи насправді знадобиться. Але це варто робити до того, як щось трапиться.

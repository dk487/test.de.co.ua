---
title: Сенсори і актуа́тори
date: 2022-09-04 02:13:28 +03:00
mtime: 2022-10-16 15:53:50 +03:00
---

До Arduino можна підключити потенціо́метр, фоторези́стор, термі́стор, датчик Холла і багато інших різних сенсорів. Це інформація, яка потрапляє в контролер з зовнішнього світу.

Arduino може впливати на зовнішній світ різним чином: блимати світлодіо́дом, пищати у динамік або дригати лапкою сервопри́воду. От про це хочу подумати.

Чим взагалі можна _безпосередньо_ керувати за допомогою електрики?

 - найперше, це світлодіо́ди всіх кольорів та світлодіо́дні лазери
 - ще є обертання площини поляризації в рідких кристалах
 - найпростіше, це нагрівальні елементи та лампи розжарення
    - окрім ніхро́му чи вольфраму, можна зробити іскру́ розряду
    - ще є елементи Пельтьє́, прикольна штука
 - найскладніше і найма́совіше, це струм у магнітних коту́шках
    - зворотно-поступальний механічний рух: солено́їди
        - солено́їд звичайний, як важкий дверний засув
        - дина́мік, швидкодіючий родич солено́їда
    - обертальний механічний рух: електродвигуни
        - колекторний (болгарка і перфоратор)
        - кроковий (уніполя́рний чи біполя́рний)
        - безколе́кторний (дальній родич крокового)
    - ще магнітним полем можна впливати на пучок електронів (кінеско́п, відіко́н)
 - окремим пунктом винесу п'єзокриста́ли, бо вони дещо окремо

Що, невже це все?

Схоже, що увесь електронно-контрольований механічний рух створюється майже виключно магнітним полем, яке генерується коту́шками. Ну може не виключно, може десь рух з'являється через нагрі́в, як через свічку запалення у ДВС.


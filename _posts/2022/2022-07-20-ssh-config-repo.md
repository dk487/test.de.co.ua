---
title: Конфігураційні файли SSH та контроль версій
date: 2022-07-20 13:11:19 +03:00
---

Розпочина́ю [серію пості́в про SSH][1] з чогось дуже бана́льного. Бана́льно і очевидно, але конфіги SSH можна зберігати в системі контролю версій, і це бува зручно.

У мене є кілька робочих станцій. Кожна має своє ім'я і свої окремі ключі SSH. А от зміст конфігураці́йного файлу `.ssh/config` на всіх цих робочих станціях однаковий, адже я з цих робочих станцій ходжу на одні й ті самі хости́ з однаковими налаштува́ннями. Цей файл лежить десь в системі контролю версій.

Крім то́го, у мене один загальний `.ssh/known_hosts`. На мою думку, так робити безпечніше, ніж формува́ти його на кожній робочій станції окремо.

І, нарешті, ще у мене є загальний `.ssh/authorized_keys`, що включає всі публічні ключі всіх довірених, надійно захищених робочих станцій. Цей файл також потрапляє до менш захищених хостів, типу всяких хмарних віртуа́лок, але вже не через систему контролю версій, а якимось іншим чином.

Невеличка технічна деталь. Як на мій смак, краще робочій каталог репозита́рія не тримати в `~/.ssh`, а покласти в окреме місце і спрямувати симлі́нки зі всих цих `.ssh/config` на `my-ssh-repo/config`. Зокрема, щоб попри всі `.gitignore` якось випадково не закомі́тити приватний ключ.

[1]: /2022/07/20/ssh-tips-and-tricks.html

---
title: Колись
date: 2022-08-18 14:08:13 +03:00
---

Можливо, колись я закри́ю на́хуй цей блоґ.

Я колись напишу про це останній пост сюди, зроблю копію в основний блоґ, ще треба буде крос-пост в DreamWidth і посилання на усе все в Twitter. Видаляти акаунти не стану, просто кину їх як є.

Приберу нахуй всі закладки ЗМІ звідусіль, те що нині читаю.

Зроблю собі нові ака́унти з новими кльовими юзерпі́ками, можливо це буде в зовсім інших медіа. Сформу́ю собі нове, відфільтро́ване, повністю контрольо́ване інформаційне середовище. Нову інформаційну «бульбашку». І не допуска́тиму в неї те, що мені не подобається нині.

Це буде не сьогодні, не завтра і навіть не скоро. Але я можу уявити той день. Для цього спочатку потрібно дещо змінити в своєму житті, потрібно дохуя всього змінити в житті. І лише потім, не кваплячись, без поспіху, я зможу остаточно скинути панцир мого нинішнього буття з усім набу́тим тягарем висловленого і невисловленого.

Хоча, звісно, в глибині душі все це зі мною лишиться назавжди.
